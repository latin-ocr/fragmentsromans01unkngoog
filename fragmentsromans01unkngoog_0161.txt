r54 annuunurs or xonxu sxnna

magnis pecuniis negotiantem iarn medium cursum aetatis
agere, interspersum rara canitie. necin sermone isto
tantillum morata rursum opiparis muneribus eas onustas

· uentoso uehiculo reddidit.

5 16. sed dum Zephyri tranquillo spiritu sublimatae
domum redeunt, sic secum altercantes: ‘quid soror,
dicimus de tam monstruoso iatuae illius mendacio?
tunc adulescens modo florenti lanugine barbam in-
struens; nunc aetate media, candenti canitie lucidus.

10 quis ille quem temporis modici spatium 'repentina
senecta reformauit? nil aliud repperies, mi soror,
quarn uel mendacium istam pessimam feminam con-
fingere, uel formam mariti sui nescire. quorum utrum
uerum est, opibus istis quam primurn exterminanda est.

ις quod si uiri sui faciem ignorat, deo proiecto denupsit,
et deum nobis praegnatione ista gerit. certe si diuini
puelli, quod absit, haec mater audierit, statim mc laqueo

nexili suspendam. ergo interim ad parentes nostros
redeamus, et exordio sermonis huius quarn concolores
ω fallacias adtexamus’

17. sic inflammatae, parentibus fastidienter appellatis
et nocte turbatis uigiliis, perditae matutino scopulum
peruolant, et inde soliti uenti praesidio uehentes deuo-
lant, lacrimisque prcssura palpebrarum coactis hoc astu

25 puellam appellant: ‘tu quidem felix, et ipsa tanti mali
ignorantia beata, sedes incuriosa periculi tui: nos autem,
quae peruigili cura rebus tuis excubamus, cladibus tuis
misere cruciamur. pro uero namque comperimus, nec
te, sociae scilicet doloris casusque tui, celare possumus,

30 immanem colubrum multinodis uoluminibus serpentem,
ueneno noxio colla sanguinantem, hiantemque ingluuie
profunda, tecum noctibus latenter adquiescere. nunc

 

