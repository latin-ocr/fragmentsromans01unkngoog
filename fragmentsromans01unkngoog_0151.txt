144 FRAGMENTS OF ROMAN SATIRE

maritum meum ¹uidere. quid differ0, quid detrecto
uenientem, qui totius orbis exitio natus est?’
35. sic prolata uirgo conticuit, ingressuque iam
ualido pompae populi prosequentis sese miscuit. itur
5 ad constitutum scopulum montis ardui, cuius in sum-
mo 'cacumine statutam puellam cuncti deserunt, taedas-
que nuptiales quibuspraeluxerant ibidem lacrimis suis
extinctas relinquentes deiectis capitibus domuitionem
parant. et miseri quidem parentes eius tanta clade
ιο defessi, clausae domus abstrusi tenebris, perpetuae nocti
sese dedidere. Psychen autem pauentem ac trepidans
tem et in ipso scopuli uertice deflentem, mitis aura
molliter spirantis Zephyri, uibratis hinc inde laciniis
et reflato sinu sensim leuatam, solo tranquillo spiritu
15 uehens paulatim per deuexa rupis excelsae uallis sub-
ditae florentis cespitis gremio leniter delapsam reclinat.

Lmen V.

1. Psyche teneris et herbosis locis in ipso toro
roscidi graminis suaue recubans, tanta mentis pertur-
, batione sedata, dulce conquieuit. iamque sufficienti
20 recreata somno placido resurgit animo uidet lucum

proceris et uastis arboribus consitum; uidet iontem

uitreo latice perlucidum medio luci meditullio. prope
fontis adlapsum domus regia est, aedificata non humanis
manibus sed diuinis artibus iam scies ¹ab introitu
ας primo dei cuiuspiam luculentum et amoenum uidere
te diuersorium. nam summa laquearia citro et ebore
curiose cauata subeunt aureae columnae, parietes omnes
argenteo caelamine conteguntur, bestiis et setigeris
pecudibus occurrentibus ob os introeuntium. mirus

 

