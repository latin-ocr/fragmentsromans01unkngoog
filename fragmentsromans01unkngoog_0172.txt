nrvcarvs 165

et ilico dirigit citatum gradum, quem detectum prorsus
adsiduis laboribus spes incitabat et uotum. iamque
nauiter emensis celsioribus iugis puluinaribus sese proxi-
mam intulit. uidet spicas frumentarias in aceruo et

5 alias flexiles in corona; et spicas hordei uidet. crant
. et lalces, et operae messoriae mundus omnis, sed cuncta
passim iacentia et incuria confusa et, ut solet, aestu
laborantium manibus proiecta. haec singula Psyche
curiose diuidit, et discretim remota rite componit, rata
10scilicet nullius dei lana ac caerimonias neglegere se
debere, sed omnium beniuolam misericordiam corrogare.

2. haec eam sollicite seduloque curantem Ceres
alma deprehendit, et longum exclamat protinus, ‘ah,
tu Psyche miseranda! totum per orbem Venus anxia
15 disquisitione tuum vestigium furens animi requirit, teque
at extremum supplicium expetit, et totis numinis sui
uiribus ultionem flagitat. tu uero rerum mearum tute-
lam nunc geris, et aliud quicquam cogitas, nisi de tua
salute?’ tunc Psyche pedes eius aduoluta et uberi
ω fletu rigans deae uestigia humumque uerrens crinibus
suis, multiiugis precibus editis ueniam postulabat: ‘per
ego te frugiferam tuam dexteram istam deprecor, per
laetificas messium caerimonias per tacita secreta cista-
rum, et per famulorum tuorum draconum pinnata cur-

23 ricula, et glebae Siculae sulcamina, et currum rapacem,
et terram tenacem, et inluminarum Proserpinae nub-
tiarum demeacula, et luminosarum filiae inuentionum
remeacula, et cetera quae silentio tegit Eleusinis Atticae
sacrarium; miserandae Psyches animae, supplicis tuae,

30 subsiste. inter istam spicarum congeriem patere uel
pauculos dies delitescam, quod deae tantae saeuiens ira
spatio temporis mitigetur, uel certe meae uires diutino

 

