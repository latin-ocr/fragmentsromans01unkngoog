172 FRAGMENTS OF ROMAN SATIRE

nec tamen apud dominam saltem secundi laboris
periculum, secundum testimonium meruit; sed contortis
superciliis subridens amarum sic inquit: ‘nec me prae·
terit huius quoque iacti auctor adulterinus. sed iam
5nunc ego sedulo periclitabor, an oppido lorti animo
singularique prudentia sis praedita. uidesne insisten-
tem celsissimae illi rupi montis ardui uerticem de quo
fontis atri fuscae defluunt undae, proxumaeque concep-
taculo uallis inclusae Stygias inrigant paludes, et rauca
10 Cocyti fluenta nutriunt? indidem mihi de summi fontis
penita scaturrigine rorem rigentem hauritum ista con-
festim deferes urnula' sic aiens crystallo dedolatum
uasculum insuper ei grauiora comminata tradidit.
- 14. at illa studiose gradum celerans montis extremum
15 petit tumulum, certe uel illic inuentura uitae pessimae
finem. sed cum primum praedicti iugi conterminos
locos appulit, uidet rei uastae letalem difficultatem.
namque saxum immani magnitudine procerum et in-
accessa salebritate lubricum mediis e iaucibus lapidis
ω fontes horridos euomebat‚ qui statim proni foraminis
lacunis editi perque procliue delapsi et angusti canalis
Κ exarto contecti tramite proxumam conuallem latenter
incidebant. dextra laeuaque cautibus canatis proserpunt,
et longa colla porrecti saeui dracones inconiuae uigiliae
25 luminibus addictis et in perpetuam lucem pupulis excu-
bantibus. iamque et ipsae metum incutiebant uocales
aquae. nam et ‘discede’ et ‘quid facis? vide,’ et ‘quid ,
agis? caue,' et ‘fuge’ et ‘peribis’ subinde clamant. sic
impossibilitate ipsa mutata in lapidem Psyche quamuis
30 praesenti corpore sensibus tamen aberat, et inextrica-
bilis periculi mole prorsus obruta lacrumarum etiam ex·
tremo solacio carebat.

 

