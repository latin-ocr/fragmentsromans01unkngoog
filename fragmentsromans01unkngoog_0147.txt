140 FRAGMENTS OF ROMAN SATIRE

iam numinis sui passim tributa uenia in mediis conuer-
sari populi coetibus: uel certe rursum nouo caelestium
stillarum germine non maria sed terras Venerem
aliam uirginali flore praeditam pullulasse. 29· sic

5 immensum procedit in dies opinio: sic insulas iam pro
xumas et terrae plusculum prouinciasque plurimas
fama porrecta peruagatur. iam multi mortalium longis
itineribus atque altissimis maris meatibus ad saeculi
specimen gloriosum confluebant. Paphon nemo, Cni-

10 don nemo, ac ne ipsa quidem Cythera ad conspectum
deae Veneris navigabant. sacra diae praetereuntur,
templa deformantur, puluinaria perteruntur, caerimo-

. niae negleguntur, incoronata simulacra, et arae uiduae
frigido cinere foedatae. puellae supplicatur, et in ’

- 15 humanis uultibus deae tantae numina placantur, et in
matutino progressu uirginis uictimis et epulis Vene-
ris absentis numen propitiatur, iamque per plateas
commeantem populi frequenter floribus sertis et solu-
tis adprecantur.

20 haec honorum caelestium ad puellae mortalis cultum
inmodica translatio uerae Veneris uehementer incendit
animos: et inpatiens indignationis, capite quassanti
fremens altius, sic secum disserit: 3ο. ‘en rerum
naturae prisca parens, en elementorum origo initialis,

25 en orbis totius alma Venus, [quae] cum mortali puella
partiario maiestatis honore tractor, et nomen meum
caelo conditum terrenis sordibus profanatur? nimirum
communi numinis piamento uicariae uenerationis in-
certum sustinebo, et imaginem meam circumferet puella

30 moritura! frustra me pastor ille, cuius iustitiam fidem-
que magnus comprobauit Iuppiter, ob eximiam speciem
tantis praetulit deabus. sed non adeo gaudens ista,

 

