136 FRAGMENTS or nounu sanna

silentium factum est. stupebant omnes nouitate -rei
attoniti, negabant hoc unquam iactum. Claudio magis
iniquum uidebatur quam nouum. de genere poenae
diu disputatum est, quid illum pati oporteret. erant

5 qui dicerent, Sisyphum ratis diu laturam fecisse, Tanta-
lum siti periturum nisi illi succurreretur, aliquando lxio
nis miseri rotam sufflaminandam. non placuit ulli ex
ueteranis missionem dari, ne uel Claudius unquam
simile speraret. placuit nouam poenam constitui de-

ιο bere, excogitandum illi laborem irritum et alicuius cupi-
ditatis speciem sine effectu. tum Aeacus iubet illum
alea ludere pertuso fritillo. et iam coeperat fugientes
semper tesseras quaerere et nihil proficere:

15. nam quotiens missurus erat resonante fritillo,

15¹ utraque subducto fugiebat tessera fundo.

cumque recollectos auderet mittere talos

fusuro similis semper semperque petenti,

decepere fidem: refugit digitosque per ipsos

fallax adsiduo dilabitur alea furto.

sic cum iam summi tanguntur culmina montis,

irrita Sisyphio uoluuntur pondera collo.

apparuit subito C. Caesar et petere illum in seruitutem

coepit; producit testes, qui [illum] uiderant ab illo

flagris, ferulis, colaphis uapulantem. adiudicatur C.
25 Caesari; Caesar illum Aeaco donat. is Menandro
- liberto suo tradidit, ut a cognitionibus esset.

 

