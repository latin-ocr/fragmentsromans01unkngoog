168 sanciturus or xouxu sarrae

nubes et Caelum filiae panditur, et summus aether cum
gaudio suscipit deam. nec obuias aquilas uel accipitres
rapaces pertimescit magnae Veneris canora familia.
7. tuuc se protinus ad Iouis regias arces dirigit, et
5 petitu superbo Mercurii, dei uocalis, operae necessariam
usuram ppstulat. nec rennuit Iouis caerulum super-
cilium. tunc ouans ilico comitante etiam Mercurio
Venus caelo demeat, eique sollicite serit uerba: ‘frater
Arcas, scis nempe sororem tuam Venerem sine Mer-
10 curii praesentia nil umquam fecisse, nec te praeterit
utique quanto iam tempore delitescentem ancillam nequi-
uerim repperire. nil ergo superest quarn tuo praeconio
praemium inuestigationis publicitus edicere. iac ergo
mandatum matures meum, et indicia qui possit agno-
15 sci manifeste designes, ne, siquis occultationis illicitae
crimen subierit, ignorantiae se possit excusatione delen-
dere.’ et simul dicens libellum ei porrigit ubi Psyches
nomen continebatur, et cetera. quo iacto protinus do-
mum secessit. 8. nec Mercurius omisit obsequium.
ω nam per omnium ora populorum passim discurrens, sic
mandatae praedicationis munus exequebatur: ‘si quis
a fuga retrahere, uel occultam demonstrare poterit iugi-
tiuam regis filiam, Veneris ancillam, nomine Psychen,
¹ conueniat retro metas Murtias Mercurium praedicato
25 rem, accepturus indicinae nomine ab ipsa Venere septem
sauia suauia et unum blandientis adpulsu linguae longe
mellitum), ad hunc modum pronuntiante Mercuri0,
tanti praemii cupido certatim omnium mortalium stu-
dium adrexerat. quae res nunc uel maxime sustulit
30 Psyches omnem cunctationem.
iamque fores eius dominae proximanti occurrit una
de famulitio Veneris, nomine Consuetudo, statimque

 

