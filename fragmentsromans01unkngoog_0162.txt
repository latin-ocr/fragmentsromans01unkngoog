xrvuervs “ 155

recordare sortis Pythicae, quae te trucis bestiae nuptiis
destinatam esse clamauit. et multi coloni quique cir-
cumsecus uenantur et accolae plurimi uiderunt cum
uespera redeuntem e pastu proximique fluminis uadis
5 innatantem. 18. nec diu blandis alimoniarum obse·
quiis te saginaturum omnes adfirmant: scd, cum primum
praegnationem tuam plenus maturauerit uterus, opimiore
fructu praeditam deuoraturum. ad haec iam tua esto
existimatio utrum sororibus pro tua cara salute sollicitis
ιο adsentiri uelis et declinata morte nobiscum secura peri·
culi uiuere, an saeuissimae bestiae sepeliri uisceribus.
quod si te ruris huius uocalis solitudo, uel clandestinae
ueneris faetidi periculosique concubitus, et uenenati ser-
pentis amplexus delectant, certe piae sorores nostrum
ις fecerimus?
tunc Psyche misella, utpote simplex et animi tenella,
rapitur uerborum tam tristium formidine: extra termi-
num mentis suae posita, prorsus omnium mariti moni·
tionum suarumque promissionum memoriam effudit, et
ω in profundum calamitatis sese praecipitauit; tremens·
que et exangui colore lurida tertiata uerba semihianti
uoce substrepens, sic ad illas ait: 19. ‘uos quidem,
carissimae sorores, ut par erat, in officio uestrae pietatis
permanetis, uerum et illi qui talia uobis adfirmant non
25 uidentur mihi mendacium fingere. nec enim umquam
uiri mei uidi faciem, uel omnino cuiatis sit noui; sed
tantum nocturnis subaudiens uocibus maritum incerti
status et prorsus lucifugam tolero, bestiamque aliquam
recte dicentibus uobis merito consentio. meque mag-
30 nopere semper a suis terret aspectibus malumque grande
de uultus curiositate praeminatur. nunc, si quam salu-
tarem opem periclitanti sorori uestrae potestis adferre,

 

